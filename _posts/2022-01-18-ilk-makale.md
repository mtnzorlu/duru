---
title: İlk Makale
layout: post
---

Linux Sistemlerde arayüz şıklığının pek olmadığı, kullanımının zor olduğu gibi eleştirilere rastlamış olabilirsiniz. Bu eleştiriler boş değil, yer yer can sıkıcı bozukluklar ile karşılaşmak kullanıcılar için neredeyse sıradandır. Gerçi son zamanlarda bu belli ölçüde değişti fakat hâlâ şu bir gerçek ki bu sistemler daha çok kurcalayan, araştıran, bozan, düzelten ve özelleştirmeye meraklı kişiler için cazip görülecektir.

Kritik düzeltmeler bir yana, net bir görünüm elde etmek de sorun olabiliyor. Beni bilhassa son zamanlarda en çok rahatsız eden, yazı tipi (font) netliği hususudur. Şu birçok yeni, akıllı telefon ekranlarında gördüğümüz o net ve keskin yazıları bilgisayar ekranlarında (muhtemelen çoğu zaman) göremiyoruz. Bilmiyorum. Bu en azından benim için böyle oldu.

Yazı tipi ayarlamalarında umûmiyetle ya pürüzlü bir yazı ya da biraz bulanık bir yazı görüyoruz. Linux Sistemlerde her zaman beni tatmin eden net ve keskin görüntüyü bulamıyorum. DDE kullanırken de bu böyle oldu. Arayüz tamam iyi gibi fakat İnternet Tarayıcı (browser) ile yazılar sanki biraz bulanık gibi, silik gibi geliyor.